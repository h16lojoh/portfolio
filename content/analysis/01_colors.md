---
Title: Colors
Description: Redovisning av Colors.
Template: analysis_paper

# hidden: true
---


Webben och färg
=======================

Bakgrund
-----------------------
I denna rapport kommer en analys av ett antal webbplatser dokumenteras utifrån en webbsidas färgpalett samt typografi-val. 
Dokumentationen kommer att innehålla argument kring valet av färg och den känsla som webbsidan eventuellt vill förmedla med färgvalet, samt 
hur typografin samspelar med detta.

Enligt Gopikrshna & Kumar (2015) bildar konsumenter en åsikt om en produkt inom 90 sekunder. Cirka 62-90% av en produkt-bedömning baseras 
enbart på färger. På webbplatser kan färger användas för att kommunicera webbplatsens budskap, påverka användarnas känslor samt ge webbplatsen en identitet. 

Val av färger kan både hjälpa och stjälpa webbplatsen. Enligt den svenska översatta listan om webbtillgänglighet, DIGG (u.å), 
är färger mycket användbara för att förhöja användbarhet och estetik, men färgskillnader bör inte vara det enda sättet att urskilja information. 
Vissa användare kan inte uppfatta färg, till exempel på grund av färgblindhet eller för att de använder en monokrom skärm eller skärmläsare. 
Information som endast förmedlas genom en färg går då förlorad för dessa användare. Det är till exempel viktigt att det finns tillräcklig kontrast mellan text och bakgrundsfärg
för att inte missgynna textens läsbarhet. 

Campbell (u.å) har skrivit en rapport om färgpsykologi vid marknadsföring. I rapporten kopplar hon färgval till de budskap och känslor som färgerna försöker förmedla.
Cambpell förklarar till exempel att färger kan påverka om ett konsument köper en vara eller ej. De som vanligen köper en vara på impuls påverkas positivt av färgerna 
röd-orange, svart och blå. De som handlar efter en förbestämd plan eller budget påverkas däremot av rosa, ljusblå, marinblå och turkos färg.

Urval
-----------------------
De utvalda webbplatserna för analysen ingår i kategorin elbilar, Volvo, Tesla och Nissan.  
Det är just landning-sidorna för bilmodellerna Volvo Polestar 2, Tesla Model 3 och Nissan Leaf som kommer att 
ingå i undersökningen.

Länkar till webbsidorna: 

https://www.polestar.com/se/polestar-2/
https://www.tesla.com/sv_se/model3
https://www.nissan.se/fordon/fordon-utbud/leaf.html

Dessa webbplatser valdes för att undersöka producenter inom samma marknad, för att hitta likheter och olikheter 
bland konkurrenters webbplatser när det kommer till färgpalett och typografi. 

Som avgränsning undersöks endast en webbsida på dessa webbplatser.

Metod
-----------------------
För att undersöka vilka färger som använts på ett urval webbplatser används en 
kvantitativ metod. Enligt Oates (2012) mäter en kvantitativ forskningsmetod numeriska data, till exempel antal och mängd. 
Den kvantitativa metoden möjliggör att hitta mönster i insamlad data för att sedan dra slutsatser. 

För att argumentera webbplatsernas färgval används färgernas betydelse enligt Campbell, nedan sammanfattad i en tabell.

<table>
    <thead>
        <tr>
            <th>Färg</th>
            <th>Betydelse/Känsla</th>
        </tr>
    </thead>
    <tbody>
        <tr>
            <td>Röd</td>
            <td>spänning, styrka, sex, passion, fart, fara</td>
        </tr>
        <tr>
            <td>Blå</td>
            <td>trovärdighet, tillförlitlighet, kyla</td>
        </tr>
        <tr>
            <td>Gul</td>
            <td>värme, glädje, lycka</td>
        </tr>
        <tr>
            <td>Orange</td>
            <td>lekfull, varm, livfull</td>
        </tr>
        <tr>
            <td>Grön</td>
            <td>natur, fräsch, tillväxt, överflöd</td>
        </tr>
        <tr>
            <td>Lila</td>
            <td>kunglig, spirituell, värdighet</td>
        </tr>
        <tr>
            <td>Rosa</td>
            <td>mjuk, söt, uppfostran, trygghet</td>
        </tr>
        <tr>
            <td>Vit</td>
            <td>skör, oskuldsfull, ren, ungdomlig, mild</td>
        </tr>
        <tr>
            <td>Svart</td>
            <td>sofistikerad, elegant, förförande, mystisk</td>
        </tr>
        <tr>
            <td>Guld</td>
            <td>prestige, dyr</td>
        </tr>
        <tr>
            <td>Silver</td>
            <td>prestige, kall, vetenskaplig</td>
        </tr>
    </tbody>
</table>

Resultat
-----------------------
Vid samtliga undersökta webbplatser var det en färg som var återkommande, nämligen vitt. Samtliga sidor var övervägande ljusa, då alla använde sig av en 100% vit bakgrundsfärg och gråa nyanser vid till exempel text-boxar och knappar. På vit bakgrund användes huvudsakligen mörk text (svart/grå). 

Samtliga undersökta webbsidor använder sig enbart av sans-serifer.

<h3>Volvo Polestar 2</h3>
Komplementfärg för Polestar 2 var en orange färg, denna användes vid ikoner såsom pilar. Vid knappar användes två olika nyanser av grå, en ljusare och en mörkare. Vid tabeller var rubriker för rader (rows) samt länkar i sidfoten av en ljusgrå text. Vid båda dessa texter fanns en ljusare grå bakgrundsfärg. En guldaktig färg återfanns vid en rubrik för prenumeration av nyhetsbrev.

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #101820">
        <td>Användes till rubriker och brödtext vid ljus backgrund</td>
    </tr>
    <tr>
        <td style="height: 50px; width: 50px; background-color: #ecece7">
        <td>Användes vid utvalda knappar med svart text, samt bakgrundsfärg vid sidfot och text-stycke</td>
    </tr>
    <tr>
        <td style="height: 50px; width: 50px; background-color: #53565a">
        <td>Användes vid utvalda knappar med vit text</td>
    </tr>
    <tr>
        <td style="height: 50px; width: 50px; background-color: #ff7500">
        <td>Ikon av en pil placerad vid knappar och länkar</td>
    </tr>
    <tr>
        <td style="height: 50px; width: 50px; background-color: #866d4b">
        <td>Rubrik färg för uppmaning att prenumerera på nyhetsbrev</td>
    </tr>
</table>

<img src="../assets/img/volvo.png" alt="Screenshot av Volvo Polestar 2 landing-page" width="100%" height="auto">


<h3>Tesla Model 3</h3>
Vid Tesla Model 3 användes svart text vid vit bakgrund och vit text ovanpå mörkare bilder. En grå färg användes vid en knapp som ämnade sig för att jämföra ett kundval.

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #393c41">
        <td>Färg på brödtext samt bakrundsfärg för knapp som ämnar att jämför ett produktval mot ett annat</td>
    </tr>
    <tr>
        <td style="height: 50px; width: 50px; background-color: #171a20">
        <td>Användes vid rubriker samt utvalda knappar</td>
    </tr>
    <tr>
        <td style="height: 50px; width: 50px; background-color: #636569">
        <td>Ikon av en pil placerad vid knappar och länkar</td>
    </tr>
</table>

<img src="../assets/img/tesla.png" alt="Screenshot av Tesla Model 3 landing-page" width="100%" height="auto">


<h3>Nissan Leaf</h3>
Vid Nissan Leaf användes olika nyanser av svart text vid vit bakgrund. Röd och ljusgrå färg användes som komplementfärg. Detta återfanns vid knappar och ikoner. Den röda färgen fanns i två nyanser, en mörkare och en ljusare. Blå färg användes vid ikoner som presenterade Nissan Leaf översiktligt.

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #c3002f">
        <td>Användes vid utvalda knappar, ikoner samt dekorativa element</td>
    </tr>
    <tr>
        <td style="height: 50px; width: 50px; background-color: #8a8a8a">
        <td>Användes vid länkar och viss text</td>
    </tr>
    <tr>
        <td style="height: 50px; width: 50px; background-color: #c1c1c1">
        <td>Användes vid utvalda knappar med vit text</td>
    </tr>
    <tr>
        <td style="height: 50px; width: 50px; background-color: #343434">
        <td>Brödtext samt bakgrundsfärg för breadcrumb-länkar</td>
    </tr>
     <tr>
        <td style="height: 50px; width: 50px; background-color: #1a1a1a">
        <td>Används som bakrundsfärg i sidfoten med de huvudsakliga länkarna</td>
    </tr>
     <tr>
        <td style="height: 50px; width: 50px; background-color: #2e9fc7">
        <td>Färg på ikoner vid översiktlig information om Leaf</td>
    </tr>
</table>

<img src="../assets/img/nissan.png" alt="Screenshot av Nissan Leaf landing-page" width="100%" height="auto">


Analys
-----------------------
De fanns betydligt fler likheter än olikheter när det kommer till färgval. Sidorna var ljusa och komplementfärger var begränsat använda. 
De sparsamt använda färgerna kan eventuellt tyda på att dessa webbplatser inte vill att färgerna ska dra uppmärksamhet bort från produkterna. De är istället många bilder på själva produkten.

Den vita färgen på sidorna kan uppfattas som mild och lugn, eftersom resten av färgerna är sparsamt använda går dessa inte emot denna känsla.

Den röda komplement färgen på Nissan Leafs sida kan eventuellt ha valts för att symbolisera fart och spänning. Den blå färgen för ikonerna vid översiktlig information kan symbolisera trovärdighet och tillförlitlighet. 

Vid Tesla Model 3 användes minst antal färger. De färger som användes var svart, vitt och nyanser av grå. Det kan eventuellt symbolisera elegans och minimalism. 

Orange färg vid Volvo Polstar 2, kan ha valts för att symbolisera lekfullhet och värme.

Tesla Model 3 uppfattade jag som den mest eleganta, i och med att webbsidan var den mest minimalistiska av de tre undersökta sidorna. Model 3 är en minimalistisk produkt när det kommer till design och webbsidan likaså. Polestar 2 är lik Model 3 i minimalism, det finns en hel del luft på sidan. Personligen ger sidorna för Model 3 och Polestar 2, i och med att de är ljusa och minimalistiska, en känsla av framtiden, lugn och exklusivitet. Nissan Leaf har använt mest färger. Det är även den sida med minst luft. I mellanåt känns sidan, i jämförele mot de andra två, billig och klottrig. Webbsidornas färgschema var relativt lika varandra, vitt, grått, svart samt en eller två komplementfärger. Det vara bara Tesla Model 3 som saknade någon ytterligare färg utöver vitt, svart och grått.

Samtliga sidor liknade varandra i typsnitt då alla använde sig av sans-serifer. Nissan Leaf skiljde sig dock från övriga då versaler användes vid rubriker. Vid flera tillfällen uppfattade jag detta som svårläst. En annan skillnad som fanns vid Nissan Leaf var radlängden. Den var längre på flera ställen än vad Polestar 2 och Model 3 använt sig av. Även detta
bidrog till försämrad läsmöjlighet.

Dessa produkter skiljer sig från varandra i prisklass. Model 3 och Polestar 2 är närmare varandra i prisklass och Nissan Leaf är den billigaste av dessa tre elbilar. 
Priskillnaden kan vara en faktor som bidragit till färgvalen då sidorna för Polestar 2 och Model 3 liknade varandra mer.

Referenser
-----------------------
Campbell, J. (u.å). Hämtad 2020-24-11 från https://www.bharatbhasha.com/marketing.php/29302

DIGG. (u.å). Vägledning för webbutveckling: Lagkrav. Hämtad 2020-24-11 från https://webbriktlinjer.se/lagkrav/webbdirektivet/

Oates, B. J. (2012). Researching information systems and computing. London: SAGE Publications

Gopikrishna, R., & Kumar, M. (2015). A Conceptual Study on Psychology of Colour in Marketing and Branding. International Journal of Economic Research.

Övrigt
-----------------------
Louise Johansson
